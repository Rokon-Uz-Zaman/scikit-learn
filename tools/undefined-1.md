# সাইকিট-লার্ন

ওপেনসোর্স মেশিন লার্নিং এর হৃদয় হচ্ছে এই 'সাইকিট-লার্ন'। অনেকে একে 'এসকে-লার্ন' বলে থাকেন। 

এখন একটু এই আসল 'সাইকিট-লার্ন' মেশিন লার্নিং লাইব্রেরি নিয়ে কথা বলি। এটা একটা অসাধারণ ওপেনসোর্স প্রজেক্ট, ফ্রি - সঙ্গে সোর্স কোড উন্মুক্ত। সেকারণে দেখা যায় এর ভেতরের কাজ কারবার। এর ডেভেলপমেন্টে আছে বিশাল 'অ্যাক্টিভ' ইউজার কম্যুনিটি। এর ভেতরে প্রচুর নামকরা অ্যালগরিদম আছে যার ডকুমেন্টেশন পড়ে শিখেছি অনেক কিছু। মানে এই বুড়ো বয়সে। ইন্ডাস্ট্রি, একাডেমিয়া - সব জায়গায় চলে এই জিনিস। সবচেয়ে বড় জিনিস হচ্ছে ইন্টারনেটে ভর্তি এর হেল্প ফাইল আর টিউটোরিয়াল। 'সাইকিট-লার্ন'এর সাথে অন্য সাইন্টিফিক পাইথন টুলগুলোর ইন্টিগ্রেশন অনেক অনেক ভালো। আর তাই একে অনেক সময় 'সাইকিট-লার্ন' এপিআই হিসেবে বলে থাকি আমরা।

মেশিন লার্নিং ব্যাপারটাকে দুভাগে করা যায়। 

