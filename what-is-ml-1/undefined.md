# এক প্যাকেজে সবকিছু

মেশিন লার্নিং এর বেশকিছু টুলসগুলো নিয়ে আলাপ করার আগে একটা বিষয়ে আশ্বস্ত করতে চাই সবাইকে। মেশিন লার্নিং এর পাশাপাশি ডাটা সাইন্সের বিভিন্ন টুলসগুলোর পপুলারিটি বাড়তে থাকায় কেউ কেউ ওই দরকারি সব ওপেনসোর্স প্যাকেজগুলোকে এক জায়গায় নিয়ে এসেছেন। মানে, বুঝতেই পারছেন উইন্ডোজে এক ক্লিকে ইনস্টল! আমি লিনাক্স ব্যবহার করি বলে বলতে পারি - সেখানেও জিনিসটা চলে এসেছে পানির পর্যায়ে। 

পাইথনে মেশিন লার্নিং নিয়ে কাজ করলে সবাই শুরু করে 'সাইকিট-লার্ন' দিয়ে। আসলেই তাই। অসাধারণ মেশিন লার্নিং লাইব্রেরি। ডকুমেন্টেশনও অন্য লেভেলের। এই জিনিসটা আবার আরো দুটো পাইথন প্যাকেজের ওপর ভর করে চলে। তার একটা হচ্ছে 'নামপাই', আরেকটা 'সাইপাই'। মানুষ আবার ছবি ছাড়া কিছু বোঝে না। সেই 'স্টানিং' ভিজ্যুয়ালাইজেশনের জন্য আমরা ব্যবহার করবো 'ম্যাটপ্লটলিব'। ডাটাকে খুঁচিয়ে দেখতে 'পান্ডাজ' এর জুড়ি নেই। ডাটা অ্যানালাইসিস করতে লাগবে একে। তো, আমাদের ইন্টারফেস কি হবে? 'আই-পাইথন' ছাড়া আর কে? 'ইন্টার-অ্যাক্টিভ' মানে দেখে দেখে কাজ করার জন্য 'জুপিটার নোটবুক' ছাড়া আমরা অচল। পাইথন তো আছেই। তো, এই আটটা টুল সহ আরো হাজারো ডাটা সাইন্স টুল পাবো কোথায়? 

বলবো? আচ্ছা বলছি। চা পাওনা রইলো কিন্তু! 

আমার পছন্দ অ্যানাকন্ডা। মানে পাইথনের বড় ভাই। এই ডিস্ট্রিবিউশনটা তৈরি করা হয়েছে বিশাল স্কেলের ডাটা প্রসেসিং, প্রেডিক্টিভ অ্যানালাইসিস আর দরকারি সাইন্টিফিক কম্পিউটিং এর জন্য।

পরের পছন্দ এন-থটের ক্যানোপি। এর ইনস্টলারটা অন্য লেভেলের।  

